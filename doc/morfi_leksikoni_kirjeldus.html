<!DOCTYPE html>
<html>
<head>
<meta http-equiv="Content-Type" content="text/html; charset=UTF-8">
<title>Vabamorfi morfoloogia-leksikon</title>
</head>
<body>

<h1>Vabamorfi morfoloogia-leksikon</h1>

<p>Vabamorfi morfoloogia-leksikon pannakse kokku 12 algfailist. <br />
Need on:</p>

<ul>
	<li>fs_lex&nbsp;&nbsp; - põhisõnastik</li>
	<li>fs_suf&nbsp;&nbsp; - järelliited ja -komponendid</li>
	<li>pref.pok - eesliited</li>
	<li>loend1&nbsp;&nbsp; - loend10 (seejuures loend9-t ei ole) - mitmesugused sõnasarnaste üksuste loendid, mis on programmi tööks vajalikud</li>
</ul>

<h2>Põhisõnastik</h2>

<p>Sõnastiku kirje on kujul: <br />
<code><samp>allikas-liigitus:aeg|sisu</samp></code></p>

<h3>Allikas-liigitus</h3>

<p><code>Allikas-liigitus</code> näitab seda, kust või millega seoses kirje on tulnud (ja kas sõna on käänduv, pöörduv või muutumatu). Ta on vajalik sõnastikku teisendavate ja pakkivate programmide tööks, aga ka selleks, et sõnastiku hooldajal oleks võimalik hinnata konkreetse kirje põhjendatust ja usaldusväärsust. <br />
Allikas pole paraku alati õige, sest sõnastiku täiendamise aja jooksul (1993-2012) on sõnastiku täiendamisprotsessi dokumenteerimise põhimõtted korduvalt muutunud ning tagantjärgi on raske kindel olla, kas neid põhimõtteid alati ka järgiti.</p>

<p>Siin antav info selle kohta, kas sõna on käänduv, pöörduv või muutumatu, on vajalik ainult sõnastikku teisendavate programmide tööks. Tegelik ja lingvistiliselt täpne info sõnaliigi kohta on antud kirje sisu osas.</p>

<h4>Käänduvad (ja mõned muutumatud) sõnad:</h4>

<ul>
	<li>&nbsp;<code>vvs</code> - Ülle Viks. Väike vormisõnastik. Tallinn, 1992</li>
	<li>&nbsp;<code>tes</code> - tesaurus - varem puudunud, kuid tesauruses esinevad sõnad. Need sõnad lisati selleks, et MS Wordis tehtav Filosofti tesaurusepäring tagastaks vasted samas vormis nagu oli esialgsel sõnal ja et nende vormide genereerimine oleks sõnastikupõhine ning kindlasti korrektne. </li>
	<li>&nbsp;<code>sage</code> - sagedamad sõnad allikast Heiki-Jaan Kaalep, Kadri Muischnek. Eesti kirjakeele sagedussõnastik. Tartu, 2002.</li>
	<li>&nbsp;<code>lisa</code> - lisatud jooksvalt töö käigus </li>
	<li>&nbsp;<code>lisatule</code> - lisatud produktiivsed tuletised (selleks, et lihtsustada tuletisi sisaldavate liitsõnade analüüsi algoritmi)</li>
	<li>&nbsp;xp - eestindatud Windows XP-ga seotud sõnavara</li>
	<li>&nbsp;voor - võõrnimed. Nende kirjapildi alusel ei saa teha eesti omasõnadele vastavate reeglite järgi kõnesünteesi.</li>
	<li>&nbsp;voorxp - Windows XP-ga seoses sisse võetud võõrnimed ja -sõnad.</li>
</ul>

<h4>Pöörduvad sõnad:</h4>

<p>Kasutatakse sama tähistust nagu käänduvate puhul, aga lõppu on lisatud <q>v</q>: <code>vvsv</code>, <code>tesv</code>, <code>lisav</code>, <code>xpv</code>, <code>sagev</code></p>

<h4>Muutumatud sõnad:</h4>

<p>Kasutatakse sama tähistust nagu käänduvate puhul, aga lõppu on lisatud <q>m</q>: <code>vvsm</code>, <code>tesm</code>, <code>sagem</code>, <code>lisam</code></p>

<p>Eri allikatest pärit kirjeid (kokku 71 000) on arvuliselt järgmiselt:</p>

<p><code>
&nbsp;&nbsp; 9101 lisa <br />
&nbsp;&nbsp;&nbsp;&nbsp;&nbsp; 8 lisam <br />
&nbsp;&nbsp;&nbsp; 509 lisatule <br />
&nbsp;&nbsp;&nbsp; 506 lisav <br />
&nbsp;&nbsp; 9203 sage <br />
&nbsp;&nbsp;&nbsp; 444 sagem <br />
&nbsp;&nbsp;&nbsp;&nbsp;&nbsp; 8 sagev <br />
&nbsp; 12846 tes <br />
&nbsp;&nbsp; 3231 tesm <br />
&nbsp;&nbsp; 3179 tesv <br />
&nbsp;&nbsp; 1066 voor <br />
&nbsp;&nbsp;&nbsp; 102 voorxp <br />
&nbsp; 21304 vvs <br />
&nbsp;&nbsp; 3064 vvsm <br />
&nbsp;&nbsp; 6246 vvsv <br />
&nbsp;&nbsp;&nbsp; 110 xp <br />
&nbsp;&nbsp;&nbsp;&nbsp; 35 xpv
</code></p>

<p>Käesoleva sõnastiku sõnavara seisukohalt on oluline ka see, et mitte kõik sõnad, mis mingis alliksõnastikus on olemas, ei ole siia võetud. Näiteks Väikesest vormisõnastikust on jäetud üle võtmata tuhandeid sõnu - haruldasi lühikesi sõnu (nt. <q>hila</q>, <q>ask</q>), mis lähevad kergesti segi kirjavigadega ja võimaldavad moodustada formaalselt korrektseid, kuid tegelikult ebatõenäolisi liitsõnu, ning regulaarseid tuletisi. Kui võrrelda leksikonis olevate kirjete arvu, mille allikaks on märgitud <code>vvs</code>*, s.t. Väike vormisõnastik, selle arvuga, mille annavad VVS ilmumisandmed, siis on erinevus ca 5500. Kuid võib olla kindel, et hiljem on algselt välja jäetud sõnu siiski taas lisatud, nt. sagedussõnastiku põhjal. </p>

<p><code>Aeg</code> on 4st numbrist koosnev üksus, mis esitab kirje lisamise aega ning kus 2 esimest numbrit tähistavad kuud ja 2 viimast aastat, nt <code>0609</code>. <br />
Kui kuu on 00, siis pole kuu teada (ja ka aasta ei ole eriti kindel...)</p>

<p>Aastate lõikes on kirjeid lisatud sõnastikku järgmises ulatuses:</p>

<p><code>
&nbsp;&nbsp; 31261 93 <br />
&nbsp;&nbsp; 7144 94 <br />
&nbsp;&nbsp;&nbsp; 995 96 <br />
&nbsp;&nbsp;&nbsp; 509 97 <br />
&nbsp;&nbsp;&nbsp; 145 98 <br />
&nbsp;&nbsp;&nbsp;&nbsp; 94 99 <br />
&nbsp;&nbsp;&nbsp; 156 00 <br />
&nbsp;&nbsp; 1475 01 <br />
&nbsp; 18770 02 <br />
&nbsp;&nbsp;&nbsp;&nbsp; 28 03 <br />
&nbsp;&nbsp;&nbsp; 517 04 <br />
&nbsp;&nbsp; 9746 05 <br />
&nbsp;&nbsp;&nbsp;&nbsp; 22 06 <br />
&nbsp;&nbsp;&nbsp;&nbsp;&nbsp; 1 07 <br />
&nbsp;&nbsp;&nbsp;&nbsp; 22 09 <br />
&nbsp;&nbsp;&nbsp;&nbsp;&nbsp; 1 11 <br />
&nbsp;&nbsp;&nbsp;&nbsp; 76 12
</code></p>

<h2>Sisu</h2>

<p>Sõnastikukirje ülesehitus ja seal esitatav info järgib suurel määral <q>Väikest vormisõnastikku</q>, kuid mitte täiesti. <br />
Kirje sisaldab järgmisi sisulisi elemente:</p>

<ol>
	<li>Tüved</li>
	<li>Morfoloogiline kood</li>
	<li>Erandid</li>
</ol>

<h3>Tüved</h3>

<p>Sõna tüvede arv on kirjeti erinev, olles kooskõlas morfoloogilise koodiga, nii et koodi poolt määratavate reeglite rakendamine tüvedele annab tulemuseks sõnavormide täisparadigma.</p>

<p>Tüvedes on kasutusel apostroof ’ lõpu eraldajana võõrnimedes, näiteks <br />
<code>voor:0094|Newcastle Newcastle’i!\H\.2.SG+9!%i&gt;e[I%</code></p>

<p><code>&lt;</code> tähistab kolmandat väldet ja asub kolmandavältelise silbi tuuma (vokaali) ees <br />
<code>?</code> tähistab ebaregulaarset rõhku ja asub rõhulise silbi tuuma (vokaali) ees <br />
(Regulaarselt asub rõhk kolmandavältelisel silbil, selle puudumise korral pika vokaali või diftongiga silbil, ka selle puudumisel esimesel silbil.) <br />
<code>]</code> tähistab palatalisatsiooni ja asub palataliseeritud konsonandi järel <br />
<code>~</code> tähistab ng mitte-kokkuhääldamist ning esineb kahes sõnas: soonkond ja tosinkond. <br />
<code>_</code> tähistab liitsõna osasõnade vahelist piiri <br />
<code>=</code> tähistab sõnade vahet (kui kirjeks on mitmesõnaline üksus) <br />
<code>[</code> eraldab muutelõppu tüvest</p>

<p><code>()</code> abil on eristatud kahtlased, vähekasutatavad vormid; nad jäetakse sõnastiku genereerimisel kõrvale <br />
<code>&amp;</code> abil eristatakse paralleelvõimalusi (vorme, tüvesid, morfoloogiakoode) <br />
&nbsp; (kui () abil eristatakse morfoloogiakoodi, siis ei jäeta teda sõnastiku genereerimisel kõrvale)</p>

<p><code>#</code> abil on eristatud vorm, mis on selle sõna semantiline algvorm; käändsõnade puhul on see alati mitmuse nimetav</p>

<p>Näiteks: </p>
<p><code>
lisa:0094|t?os]in~k&lt;ond t?os]in~k&lt;onda t?os]in~konna!\S\.22^I^+7! <br />
lisa:0093|polü_kr&lt;oomne polü_kr&lt;oomse!\A\.2+9! <br />
tesv:0902|üles=luge[MA üles=l&lt;oe[B!\V\.28! <br />
vvs:0093|mäda (m&lt;ätta)!\SA\.17! <br />
vvs:0093|(omas) #omakse[D#!\S\.9.PL+9! <br />
vvs:0093|mamel&lt;ukk mamel&lt;ukki #mamel?uki[D#!\S\.22^E^+7! <br />
vvs:0093|alkoholine alkoholise alkoholis[T!\A\.10+9!&amp;&amp;(!\A\.12^I^+7!)
</code></p>

<h3>Morfoloogiline kood</h3>

<p>Morfoloogiline kood on kujul:</p>

<p><code>
!\sõnaliik\.muuttüüp^vokaal^.SG_või_PL+vokaaltüveliste_vormide_arv!%vana_lõpp&gt;uus_lõpp[I%
</code></p>
<p>Kohustuslik element on ainult sõnaliik: muutumatutel sõnadel muuttüüp puudub. nt.  <code>vvsm:0093|kaasas!\D\!</code></p>

<p>Sõnaliigi väljal on nii lingvistiliselt sisukas sõnaliik, mida morfoloogilise analüüsi tulemusena väljastatakse, kui ka eritähendusega tähti, mida programm kasutab algoritmi töös, nt. liitsõna osade sobivuse hindamisel. </p>
<p>(vt https://github.com/Filosoft/vabamorf/blob/master/lib/etana/sonatk.h) (VVS-is on sõnaliigi info osaliselt sama, osaliselt erinev)</p>

<p>Lingvistiliselt sisukad sõnaliigid leksikonis on järgmised:</p>

<p><li>
<tt>A</tt> omadussõna - algvõrre (adjektiiv - positiiv), nii käänduvad kui käändumatud, nt <i>kallis</i> või <i>eht</i></li>
<li><tt>C</tt> omadussõna - keskvõrre (adjektiiv - komparatiiv), nt <i>laiem</i></li>
<li><tt>D</tt> määrsõna (adverb), nt <i>kõrvuti</i></li>
<li><tt>G</tt> genitiivatribuut (käändumatu omadussõna), nt <i>balti</i></li>
<li><tt>H</tt> pärisnimi, nt <i>Edgar</i></li>
<li><tt>I</tt> hüüdsõna (interjektsioon), nt <i>tere</i></li>
<li><tt>J</tt> sidesõna (konjunktsioon), nt <i>ja</i></li>
<li><tt>K</tt> kaassõna (pre/postpositsioon), nt <i>kaudu</i></li>
<li><tt>N</tt> põhiarvsõna (kardinaalnumeraal), nt <i>kaks</i></li>
<li><tt>O</tt> järgarvsõna (ordinaalnumeraal), nt <i>teine</i></li>
<li><tt>P</tt> asesõna (pronoomen), nt <i>see</i></li>
<li><tt>S</tt> nimisõna (substantiiv), nt <i>asi</i></li>
<li><tt>U</tt> omadussõna - ülivõrre (adjektiiv - superlatiiv), nt <i>pikim</i></li>
<li><tt>V</tt> tegusõna (verb), nt <i>lugema</i></li>
<li><tt>X</tt> verbi juurde kuuluv sõna, millel eraldi sõnaliigi tähistus puudub, nt <i>plehku</i> 
</li></p>

<p>Morf. analüsaator väljastab algoritmiliselt analüüsitavatele tekstielementidele ka selliseid 2 liiki, mida sõnastikus ei esine: <br />
<li><tt>Y</tt> lühend, nt <i>USA</i></li>
<li><tt>Z</tt> lausemärk, nt <i>-</i>, <i>/</i>, <i>...</i></li></p>

<p>Sisemiselt kasutatakse veel järgmisi sõnaliike: <br />
<code>B</code> - omadussõna, millest kesk- või ülivõrde moodustamine ei käi reeglipäraselt, nt. <q>lahja</q> <br />
<code>W</code> - deverbaal, s.t. sõna on tuletatud verbist, nt. <q>toitev</q>, <q>jooks</q>; esineb alati koos liigiga <code>A</code> või <code>S</code></p>

<p>Sõnaliigi väljal võib peale sõnaliigi olla ka mõni järgmine tunnus: <br />
<code>t</code> - tabusõna (nt <q>perse</q>) <br />
<code>s</code> - ainult spelleris lubatav üksiksõna (nt <q>Aires</q>, <q>Janeiro</q>) <br />
<code>e</code> - ainult tesauruses sellisena omaette sõnana esitatav sõna (nt <q>aukudega</q> (=<q>auklik</q>)) <br />
<code>m</code> - liitsõna koosseisu mittesobiv sõna&nbsp; (nt <q>viieaastane</q>) <br />
<code>n</code> - liitsõna lõppu mittesobiv sõna (nt <q>abt</q>, <q>bai</q>, <q>utt</q>) </p>

<p>Muuttüüp on sama mis <q>Väikeses vormisõnastikus</q>: käändsõnadel 1-26 ja pöördsõnadel 27-38 </p>
<p>Põhjaliku ülevaate muuttüüpidest annab Väikese vormisõnastiku grammatika-köide ja 
http://www.eki.ee/teemad/tabel_table.html</p>

<p>Vokaal näitab vokaalmitmuse moodustamise viisi (e, i või u) ning on kasutusel ainult käändsõnade morfoloogiakoodides.</p>

<p><code>.SG</code> tähendab seda, et sõnal on ainult ainsusevormid (nt. <q>Baltika</q>). VVS-is sellist infot ei ole ja ka fs_lex-is on ta kahtlase väärtusega; õigustuseks vast see, et kuna mõnede sõnade mitmuse moodustamist on raske kirjeldada, siis vale vormi pakkumise asemel on parem mitte midagi pakkuda. Nt <q>ecstacy</q> (hääldus ´ekstasi) mitmuse osastav oleks häälduspäraseslt kirjutatuna <q>ekstaseid</q>, aga kuidas oleks õige seda kirjutada? <q>ecstaseyd</q>? </p>

<p><code>.PL</code> tähendab seda, et sõnal on ainult mitmusevormid (nt <q>kedrid</q>)</p>

<p><code>vokaaltüveliste_vormide_arv</code> määrab ära, milliste semantiliste käänete vokaalmitmuselised vormid moodustatakse. (VVS-is sellist infot ei ole ja pole kindel, et ka fs_lex-is on see info põhjendatud.) Võimalikud on järgmised variandid:</p>

<p>+3&nbsp; ainult sisekoha käänded <br />
+7&nbsp; + väliskoha käänded + saav <br />
+8&nbsp; + rajav <br />
+9&nbsp; + olev <br />
+11&nbsp; kõik semantilised käänded</p>

<p><code>vana_lõpp>uus_lõpp[I</code> näitab vokaallõpulise tüve teisendust, kui mitmuse moodustamisel lisandub i-ga algav tunnus (nt <code>vvs:0093|arvuti!\S\.1+9!%i&gt;e[I%</code>)</p>

<h3>Erandid</h3>

<p>Valdav hulk ehk 6/7 kirjeid ei sisalda erandeid, vaid ainult tüvesid ja morfoloogilist koodi, nt.</p>

<p><code>
vvs:0093|apeks apeksi!\S\.2+9!%i&gt;e[I% <br />
vvs:0093|karastav karastava!\A\.2+9! <br />
vvs:0093|kunagine kunagise kunagis[T!\A\.12^I^+7!
</code></p>

<p>Erandite plokk järgneb morfoloogiakoodile ja algab kahe tärniga <code>**</code> <br />
Näiteks: <code>vvs:0093|vedru!\S\.16! **$SG.P$: vedru &amp; vedru[T</code></p>

<p>Iga erand algab vorminimega, mis on <code>$</code>-märkide vahel ja lõppeb <code>:</code>-ga. Erandsõnad ise on vorminime järel. Kui erandite plokis on rohkem kui üks vorminimi, siis eraldab neid <code>;</code>. Kui erandsõna on kaks kriipsu (<code>--</code>), siis see tähendab, et vastav vorm paradigmas puudub.</p>

<p>Erandlikumatel tegusõnadel on eraldi välja toodud 13 tüve, millest siis kogu paradigma vormid saab moodustada, näiteks: </p>
<p><code>
vvsv:0093|**t&lt;und[MA t&lt;und[A tunne[B t&lt;un[TUD t&lt;und[MATA t&lt;und[EV t&lt;un]d[IS t&lt;und[KU tunne[ME t&lt;un[TAKSE t&lt;un]d[SIN t&lt;un]d[SIME t&lt;und[NUD !\V\.34
</code>!</p>

<p>Väga erandlikult käänduvad sõnad (näiteks liitsõnad, mille kõik osised käänduvad) on määratud muuttüüpi 0 ja kõik vormid on üles loetud sõnastikukirjes, näiteks: </p>
<p><code>
tes:0902|sigin-sagin, sigina-sagina, siginat-sagina[T, siginasse-sagina[SSE, siginas-sagina[S, siginast-sagina[ST, siginale-sagina[LE, siginal-sagina[L, siginalt-sagina[LT, siginaks-sagina[KS, sigina-sagina[NI, sigina-sagina[NA, sigina-sagina[TA, sigina-sagina[GA, --, siginad-sagina[D, siginate-sagina[TE, siginaid-sagina[ID, siginatesse-sagina[TESSE, siginates-sagina[TES, siginatest-sagina[TEST, siginatele-sagina[TELE, siginatel-sagina[TEL, siginatest-sagina[TELT, siginateks-sagina[TEKS, siginate-sagina[TENI, siginate-sagina[TENA, siginate-sagina[TETA, siginate-sagina[TEGA,!\S\.0!
</code> </p>
<p>(puudu olev vorm <q>--</q> on aditiiv e. lühike sisseütlev)</p>

<p>Sõnad, millel algvormiks pole pakkuda paremat kui ainsuse omastav, on esitatud järgmiselt: </p>
<p><code>
lisa:0093|$sg_g$ ligida!\A\.2+9! **$SG.N$: -- <br />
lisa:0093|$sg_g$ läheda!\A\.2+9! **$SG.N$: -- <br />
lisa:0093|$sg_g$ mõlema!\P\.2+9! **$SG.N$: -- <br />
lisa:0093|$sg_g$ &lt;üks_teise &lt;üks_teis[TE!\P\.12^I^+7! **$SG.N$: --; $SG.P$: &lt;üks_t&lt;eis[T; $ADT$: &lt;üks_teise; $PL.P$: &lt;üks_t&lt;eisi <br />
lisa:0093|$sg_g$ teine_teise teine_teis[TE!\P\.12^I^+7! **$SG.N$: --; $SG.P$: teine_t&lt;eis[T; $ADT$: teine_teise; $PL.P$: teine_t&lt;eisi <br />
lisa:0093|$sg_g$ lühida!\A\.2+9! **$SG.N$: --
</code></p>

<p>Eitussõnad <q>ei</q> ja <q>ära</q> on esitatud järgmiselt: </p>
<p><code>
vvsv:0093|**-- -- -- -- -- -- -- -- -- -- -- -- --&nbsp; $neg$&lt;ei <br />
vvsv:0093|**-- -- -- -- -- -- -- -- -- -- -- -- --&nbsp; $neg o$ära $neg ge$är[GE $neg gem$är[GEM $neg gu$är[GU $neg me$är[ME
</code></p>

<h2>Sufiksid</h2>

<p>Sufiksite failis on nii järelliited kui ka liitsõnade sagedamad järelkomponendid. </p>
<p>Kirjete ülesehitus on üldjoontes samasugune kui põhisõnastikus, kuid järelliidet/-komponenti iseloomustav info, mida kasutatakse tuletuse ja liitsõnamoodustuse modelleerimisel, on tüvedele ette külge kleebitud. Osale sõnastiku teisendamise ja pakkimise programmide jaoks on see lisainfo nagu osa tüvest, s.t. see ei sega nende tööd. Ühel hilisemal etapil tõstetakse see info eraldi andmemassiivi ja pakitakse kokku.</p>

<p>Lisainfo on ülejäänud tüvest eraldatud <code>@</code> märgiga, tema formaat on A+B-C=D</p>

<p><code>A</code> - Sõnaliigid, millele komponent võib liituda. Kui sõnaliikide hulgas on <code>F</code>, siis see tähistab tegelikult seda, et antud kirje esitab päris järelliidet, mitte iseseisvat sõna.</p>

<p><code>B</code> - Morfoloogiline tunnus (e. lõpp), mis peab tüvele sobima, et komponent võiks tüvele järgneda. Näiteks käändsõna tunnus -d tähendab, et tüvi peaks olema ainsuse omastavas käändes (või mitmuse nimetavas, kui sõna on plurale tantum). 0-lõpp tähendab, et tüvi peaks ise sobima sõnavormiks, s.t. olema nt. ainsuse nimetavas, omastavas, osastavas või lühikeses sisseütlevas käändes.</p>

<p><code>C</code> - Tüve lõpustring, mille puudumine muudab tüve antud järelliite jaoks mittesobivaks ning mida liide asendabki; 0 tähendab, et selline piirav lõpustring puudub.</p>

<p><code>D</code> - Mitme tähe võrra tuleks järelliites ettepoole liikuda enne järelliidet eristava märgi panemist väljundisse, et see satuks lingvistiliselt õigesse kohta.</p>

<p>Näited: </p>
<table border="0" cellspacing="0">
<tbody>
<tr>
<td>
<code>
suf:0093|S+0-0=0@kiri S+0-0=0@k&lt;irja S+0-0=0@kirja!\S\.24^U^! 
</code>
</td>
<td></td>

<tr>
<td>
<code>
suf:0093|FSNG+d-0=0@line FSNG+d-0=0@lise FSNG+d-0=0@lis[T!\A\.12^I^+7!
</code>
</td>
<td></td>

<tr>
<td>
<code>
suf:0093|FC+d-ma=1@mus FC+d-ma=1@muse!\S\.11^I^+7!
</code>
</td>
<td>
-- arema+d --> arem=us
</td>

<tr>
<td>
<code>
suf:0093|FS+d-i=1@iti!\D\!&nbsp;
</code>
</td>
<td>
-- laiuskraadi+d --> laiuskraadi=ti
</td>
</tr>
</table>

<p>Ülivõrde moodustamise reeglid: </p>
<table border="0" cellspacing="0">
<tbody>
<tr>
<td>
<code>
suf:0093|FA+is-0=0@im FA+is-0=0@ima!\U\.2+9!
</code>
</td>
<td>
-- hõlpsa+is --> hõlpsa=im </td>

<tr>
<td>
<code>
suf:0093|FA+es-ik=3@ikem FA+es-ik=3@ikema!\U\.2+9!</code>
</td>
<td>
-- äbarik+es --> äbarike=m
</td>
</tr>
</table>

<h2>Prefiksid</h2>

<p>Prefiksite failis on nii eesliited (näiteks <q>eks</q>, <q>elektro</q>, <q>geo</q>, <q>umb</q>) kui ka liitsõnade sagedamad esikomponendid. <br />
Sisuliselt on failis lisaks prefiksile endale ainult loend sõnaliikidest, millele antud prefiks võib liituda. Kuid kirjetes on näiliselt ka muud infot, sest nende ülesehitus järgib formaalseid nõudeid, mida esitab sisendfaili formaadile sõnastiku teisendusprogrammide jada vaheetapp, mil võetakse hääldusmärgid tüvedest välja ning salvestatakse mujal.</p>

<p>Kui prefiksile liitumiseks sobivate sõnaliikide hulgas on <code>V</code> (verb), siis see tähendab tegelikult, et prefiksiga sobib tüvi, mis on mingil moel verbist tuletatud, nt. <q>jooks</q>, <q>läbimine</q>.</p>

<p>Näited: </p>
<p><code>
60000|V+0-0=0@segi,H=1| <br />
60000|S+0-0=0@vibro,H=1|
</code></p>

<p>Prefiksid <q>de</q> ja <q>re</q> on erijuhud: nad võivad liituda ka verbi tüvele, kui see lõppeb <q>-eeri</q> või <q>-eeru</q>-ga; seega pole nad samasugused verbi sufiksid kui teised ning neile sobivad tüved on tähistatud omaette sõnaliigiga <code>Z</code>. </p>

<p>Näited: </p>
<p><code>
60000|Z+0-0=0@de,H=1| <br />
60000|Z+0-0=0@re,H=1|
</code> </p>

<h2>Loendid</h2>

<p>loend 1 - sõnad, millele ei tohi lisada gi/ki, nt. <q>aga</q>, <q>ehkki</q> <br />
loend 2 - muutumatud lühendid; sisaldab ka tekstitöötlusprogrammidega seotud mittelühendeid, mis on sellesse loendisse lisatud lihtsalt sellepärast, et ei osatud neid mujale panna, nt. <q>Mrs</q>, <q>sealh</q> <br />
loend 3 - lühendid, millele võib lisada käändelõpu, nt. <q>neljap</q> <br />
loend 4 - <q>%</q> ning <q>§</q> ja mingi hulk suurtähtedest koosnevaid lühendeid <br />
loend 5 - ebasõnad, s.t. formaalselt võimalikud, kuid tegelikult siiski olematud liitsõnad, nt. <q>kaalusk</q>, <q>kapilaar</q> <br />
loend 6 - mitmesõnaliste võõrnimede esimesed osad, nt. <q>Phnom</q>, <q>Kuala</q> <br />
loend 7 - kolmesõnaliste võõrnimede keskmised osad, nt. <q>de</q>, <q>of</q> <br />
loend 8 - (geo)nimedele sobivad sidekriipsuga eraldatavad eesliited, nt. <q>Kirde-</q>, <q>Väike-</q> <br />
loend 10 - kõik 15 võimalikku kahetähelist tüve, nt. <q>au</q>, <q>ao</q>; kasutatakse lihtsalt programmi töö kiirendamiseks</p>


</body>
</html>

